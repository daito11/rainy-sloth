---
title: Nikon AF-S Nikkor 50 mm ƒ/1.8 G
date: 2020-03-02T17:43:51.065Z
thumb_img_path: /images/2199_af-s-nikkor-50mm-f18g_front.png
template: post
---
### Premessa

Nella fotografia analogica la focale 50 mm era considerata uno standard e lo è tutt'ora per quasi la gran parte dei sensori in commercio, anche se il costo e il peso degli zoom nell'epoca moderna si è ridotto notevolmente.

Inoltre, l'equivalenza del campo visivo tra l'occhio umano e un 50 mm montato su Full Frame è particolarmente simile -(analoga?)-; si ha una corrispondenza tra ciò che si osserva e ciò che si è scattato, il che non è affatto irrilevante. Più nello specifico, l'occhio umano ha un angolo di visione tra 40° e 60° seppur con fondo curvo, ma in ogni caso tendiamo a focalizzare la regione centrale e avere una visione più nitida e contrastata rispetto alle zone periferiche.

### Opinioni e utilizzo

L'acquisto di un 50 mm, in particolare del Nikon AF-S 50mm ƒ/1.8 G, è stato dettato dal desiderio di avere sempre in borsa una lente piccola, oserei dire anche discreta in certe situazioni, maneggevole e soprattutto che riuscisse a restituire un buon risultato.

È proprio la focale da 50 mm che permette di mantenere una certa distanza (in certi casi mi è capitato di usarlo anche per paesaggistica) o di avvicinarsi al soggetto e decidere se isolarlo o meno dalla scena. Ed è proprio questo il lato interessante di questa lente: ragionare sulla composizione dello scatto, capire la posizione ideale da cui scattare e ,se è necessario, avvicinarsi o meno al soggetto.

Ovviamente, il beneficio di questo "ragionamento" si riscontra in lenti più luminose, cioè veloci, che riducono la profondità di campo producendo il famigerato effetto bokeh; per tale motivo è un'ottima focale per la ritrattistica, anche se non eccelle se confrontato all'85 mm o al 105 mm ƒ/1.4, ma in questi casi inevitabilmente sale il prezzo e il peso.

> ## È un'ottima focale per la ritrattistica, anche se non eccelle se confrontato all'85 mm o al 105 mm ƒ/1.4.

Confrontato con il fratello maggiore f/1.4 di casa Nikon - oneroso, circa il doppio - non ha parecchio da invidiargli se si considera il diaframma f/2.8-11, range in cui questa lente dà il meglio di se. Ma la scelta tra i due è assolutamente personale e dipende se l'approccio al mondo della fotografia è professionale o meno, oppure si ha uno scopo specifico e non si può fare a meno di quello stop di luce; paragonati, ad esempio entrambi a f/1.8, l'1.4 avrà maggiore nitidezza fino a circa f/4-5.6. Ma la differenza di prezzo non è da sottovalutare. Ogni qual modo l'ottica a f/1.8.

Sotto f/2.8 si ha un leggero calo di nitidezza e il risultato è più morbido, ma lo si nota soprattutto in condizioni di luce scarsa, in cui personalmente sacrifico la nitidezza per altri parametri (magari tempo di esposizione o ISO).Una delle differenze sostanziali tra focali fisse e zoom è che nelle prime si deve concedere un occhio di riguardo maggiore alla tecnica fotografica, cercando di immaginare il risultato finale prima ancora di aver scattato, soppesando angoli di ritaglio e angolazioni differenti. L’estrema naturalezza delle proporzioni e la similarità con la la rende però la lente per eccellenza con cui allenare l’occhio e con cui riprendere un’ampia varietà di situazioni e magari allenare il metodo di pensare. Un obiettivo prime allena l'occhio fotografico che è in ognuno di noi e ci porta a essere più creativi; il tutto è anche più "divertente" se si approccia il mondo della fotografia per passione e a livello amatoriale.

Se montato su FF questa focale potrebbe venire in aiuto in situazioni che meno ti aspetti; ad esempio in sedute di lauree in cui il soggetto è ha una distanza tale da poter essere opportunamente contestualizzato, rimanendo allo stesso tempo discreti, ma risaltarlo comunque dalla scena/sfondo (?). O addirittura in ambienti più stretti (immagino piccoli concerti di gruppi di amici in locali ridotti e accoglienti, con luci sfuse, azzarderei "difficili", o ancora una semplice passeggiata nel locale in centro città) e in cui un'apertura del diaframma quale f/1.8 può essere d'aiuto, seppur a discapito di nitidezza, magari per far esaltare un particolare della scena, di un soggetto o di un oggetto.

A livello strutturale, tendenzialmente gli obiettivi a focale fissa hanno costruzioni più semplici, con un numero minore di elementi, quindi meno complessi, con lo scopo di ottenere un miglior risultato in quella specifica lunghezza focale. In tal modo possono essere ottiche più leggere e luminose, il che si traduce in una maggiore flessibilità e un costo ridotto. Nello specifico l' AF-S Nikkor 50 1.8G ha una costruzione semplice, leggera e conferisce anche una sensazione di solidità per il peso ridotto di soli 185g (con attacco in metallo), seppur al tatto possa sembrare plasticoso(?).

### Considerazioni finali

Cosa lo rende un "piccolo buon compromesso"?L'acquisto di questa focale è uno dei migliori investimenti per godersi la fotografia, che uno sia alle prime armi o un esperto professionista.In particolare riguardo la lente a f/1.8 più volte menzionata, vale, a mio modesto parere, ogni euro speso e per la semplicità di costruzione (che rende questa lente facile da usare), ingombro/peso e rapporto qualità/prezzo raggiunge ottimi traguardi.

## RIASSUMENDO

**PRO**

* Buona qualità d'immagine;
* Peso/portabilità;
* Prezzo (f/1.8);
* Punto di ripresa (composizione);
* Possibile utilizzo nella ritrattistica (Deep focus molto buono anche se non è il suo cavallo di battaglia, quale di un 85mm (f/1.8 o 1.4) o addirittura del fantastico 105mm f/1.4) e nella paesaggistica;
* Motore di messa a fuoco;
* Resa cromatica e bilanciamento del bianco.

**CONTRO**

* Inutilizzabile nei macro (anche se non è lo scopo dell'obiettivo);
* Qualità costruttiva - parliamo pur sempre di una lente la cui fascia di prezzo del nuovo varia tra i 100 e i 250 - ma non si può negare la sensazione "plasticosa";
* Il range focale ottimale è f/2.8-11, quindi realisticamente ad f/1.8 lo uso in maniera limitata e solo per necessità - apertura del diaframma minima solo f/16.

\[1:] [Fonte foto](https://www.nikonusa.com/en/nikon-products/product/camera-lenses/af-s-nikkor-50mm-f%2f1.8g.html)
