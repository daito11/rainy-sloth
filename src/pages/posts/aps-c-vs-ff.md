---
title: Aps-C vs FF
date: 2020-03-02T17:00:52.918Z
thumb_img_path: /images/d750-vs-d3100.png
template: post
---


### Premessa

Si sa che parlando di reflex, non si può non parlare della differenza importante che persiste tra sensori**APS-C**(dimensione 24mm x 16mm) e**Full Frame**(dimensione 36mm x 24mm); sensori obbligatoriamente creati nel lontano passaggio da analogico a digitale (quanta acqua è passata sotto i ponti dai lontani rullini a pellicola, con possibilità di scattare in diapositive per poi poterle proiettare dimensione 1:1 contro una qualsiasi parete chiara).

Con il notevole progresso tecnologico la differenza tra questi due sensori si assottiglia sempre più. In breve, prima di parlare della mia esperienza personale, è necessario una piccola introduzione e comparazione tra i due sensori con relativi pro e contro.

### I sensori

#### Sensore APS-C

La grande diffusione del sensore APS-C è determinata proprio dalla dimensione: più piccolo vuol dire meno costoso, quindi un maggiore piazzamento sul mercato entry level e semi pro. Tuttavia, corpi macchina professionali come Nikon D500 e Canon 7D II, sono dotate di sensore APS-C.

Le lenti sono ovviamente di dimensioni ridotte dovute al minor numero di componenti, pur parlando sempre di reflex, e garantiscono prezzi più contenuti rispetto ai corrispettivi full frame offrendo talvolta un’ottima qualità costruttiva (vedi Nikon AF-S DX 16-80 F/2.8-4E ED VR).

Parlando di lenti, il fattore di crop è di circa 1,5 per Nikon e 1,6 per Canon; per chi non lo sapesse, ciò vuol dire una lunghezza focale ridotta rispetto alle full frame.

#### Sensore FF

Il sensore full frame misura 36mm x 24mm e ha un'aera equivalente a quella del formato 35mm analogico introdotto da Kodak nel 1934, quindi nella maggior parte delle reflex a pellicola.

È facile dedurre che a parità di tempo di scatto, un sensore di dimensioni maggiori offre una maggiore capacità di catturare la luce, e ovviamente una migliore gestione degli ISO.

Ne beneficia anche la gamma dinamica - ovvero rapporto tra la massima e la minima intensità luminosa misurabili nell’immagine - con neri più intensi e zone d’ombra più “realistiche”.

### La mia esperienza

La passione è "derivata" da quella paterna, sin da piccolo. Ahimè non ho potuto ereditare alcun oggetto poiché gli fu rubato in Francia nel 2006, ma il primo approccio semi-serio, dopo svariate compatte severamente Nikon, è avvenuto nel 2011 quando mi è stata regalata la Nikon D3100 combinata al super classico AF-S 18-55mm VR II successivamente affiancato dal AF-S 55-300mm f/4.5-5.6G ED VR. Due obiettivi decisamente poco luminosi, ma con l'arduo compito di ricoprire tutta la lunghezza focale possibile (in proporzione all'aspetto economico) e ottimizzare la portabilità.Solo successivamente, con l'arrivo di un AF-S 35mm f/1.8 DX ho capito l'importanza del diaframma e di quanto le ottiche fisse (prime lens) siano importanti e soprattutto diverse da quelle tuttofare (zoom lens).

### Il cambio

Dopo ben 6 anni e circa 65 mila scatti, quindi con un'attrazione iniziale tramutatasi in passione costante, non più soddisfatto del mio corredo e con la possibilità di cambiare, decisi di fare*il salto*e di passare ad una Full Frame. Ho acquistato una Nikon D750 (prodotta da più di 3 anni, ma ancora una eccellente camera) spinto anche da un'offerta allettante e riuscendo a mantenere il mio primo, piccolo corredo in famiglia.

Ero consapevole degli svantaggi sostanziosi a cui andavo incontro quali**peso, ingombro e dispendio**. Ma ho anche pensato che un corpo del genere, prodotto per durare anni, sarebbe stato un punto di partenza da cui costruirmi pian piano un parco ottiche oggettivamente superiore di cui non mi sarei sicuramente pentito, trascendendo le dimensioni per nulla compatte, godendomi pienamente le mie avventure.

Perché la D750? Beh, riguardo la gamma FX relativa al 2017, il mercato Nikon proponeva:

* D610
* D750
* D810
* D5

Con prezzo via via crescente (fino agli impossibili 5000€ circa per la D5); l'indecisione dunque verteva tra D610 e D750, scelta infine in virtù di un corpo più sottile e leggero ma allo stesso tempo per niente inferiore sul piano della qualità. Anzi, la scelta è ricaduta proprio su questo modello soprattutto per la dotazione dell'autofocus a 51 punti, derivato dalla professionale D4S (la flagship del 2014 e predecessore della D5) capace di mettere a fuoco in situazioni veramente sfavorevoli e con scarsa luminosità.

Il paragone con la D3100 non regge: il tilting screen è una chicca non da poco, anche se è possibile orientarlo di 180° verso l'alto e verso il basso, con un meccanismo semplice e alquanto resistente (anche se il verdetto sarà veritiero solo negli anni a venire).

Le differenze si notano sotto molti aspetti. Ma il salto di qualità soprattutto nell'esperienza di utilizzo:

* il doppio slot lo si può utilizzare come eccedenza, semplice backup, o ancora meglio per memorizzare in slot 1 il file raw (compresso o meno) e nello slot 2 il file jpg;
* la possibilità di personalizzare quasi tutti i tasti presenti sul copro a proprio piacimento (es. nel mio caso ho trovato utilissimo impostare il tasto REC vicino allo shutter button come cambio ISO, in modalità scatto);
* il chiaro progresso tecnologico a livello di SO e firmware (personalizzarsi una propria sezione nel menù con le scorciatoie più utili);
* una grave mancanza sulla D3100 era l'assenza dell'infrarosso per il controllo da remoto (alquanto strana come scelta visto che nella D3000, antecedente, era presente);
* una grande differenza l'ho notata nella fotografia in ambienti chiusi, con pochi spazzi di manovra: il sensore FX veramente riesce a catturare quel "più" che a parità di lenti il sensore DX non è in grado di raggiungere;
* con la resa dinamica differente ho capito quanto è utile l'uso del bracketing, quella tecnica che permette di catturare 3, 5, 7 o addirittura 9 scatti con differenti parametri di esposizione, con un'immagine correttamente esposta e le rimanenti con esposizione superiore e inferiore, con lo scopo poi di "raggruppare" tali scatti in un'unica immagine (o in post-produzione o, se lo permette, nella macchina stessa) che ha le caratteristiche più simili possibili a quelle visive (NB: è dal BKT che è nato in seguito il più diffuso HDR ormai sulla gran parte degli smartphone);
* e infine, non per importanza, è nella tenuta agli alti ISO; come fatto capire più volte, sono 2 corpi di fasce e generazioni diverse, ma la D750 mi ha veramente stupito: anche a 6400/8000 ISO il rumore è più che giustificabile e lo si può in parte ridurre anche in post. Da qui l'inutilizzo quasi totale del flash incorporato (ahimè ancora non ho avuto possibilità di apprezzare un flash esterno), dando anche una tonalità e effetto più veritiero e realista ai miei scatti e non compromettendo il tempo di esposizione e dunque non rischiando in capitare in foto mosse.

### Conclusioni

Qual è il mio giudizio? Non sarei veritiero se dicessi che a mio parere i due sensori competono, anche se è vero che il divario si assottiglia sempre più (sensibilità ISO, risoluzione, gamma dinamica), quindi differenze importanti che però in diversi contesti quotidiani, potrebbero non sentirsi nemmeno.

Ma il vero punto di queste ultime righe è far capire l'importanza delle necessità e degli scopi personali: ognuno di noi è differente, ognuno di noi nello stesso contesto vede diversamente dagli altri e cattura l'instate in maniera del tutto soggettiva. Ognuno di noi vuole rappresentare ciò che ha dinnanzi in maniera personale (che sia il più realista possibile, mistica, psichedelica, "filosofica" o altro). Ognuno di noi ha delle esigenze, dei limiti e dei budget.

La scelta è dunque relativa e non assoluta, basata su:

* budget a disposizione
* scopo effettivo
* peso e ingombro del copro e delle ottiche.
